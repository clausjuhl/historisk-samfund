---
layout: arrangement
title: Excentriske danske adelsmænd
image: /assets/adelsmand_arrangementsside.jpg
host: Ved Klaus Højbjerg, Forskningsmedarbejder, Dansk Center for Herregårdsforskning
location: Foredraget foregår på Dokk1, niv. 2.2, Aarhus Stadsarkiv
time: Kl. 19.00
price: Gratis for medlemmer. 100 kr. for ikke-medlemmer
---
Med sin roman om den uheldige og særdeles aparte ridder Don Quijote skabte den spanske forfatter Miguel de Cervantes (1547- 1616) ikke blot en litterær klassiker, men også en arketypisk litterær figur, der kan kaldes den excentriske adelsmand. 

I Klaus Højbjergs foredrag rettes blikket dog ikke mod litterære skikkelser, men mod nogle af virkelighedens adelsmænd og godsejere, der med deres livsførelse formentlig har givet næring til en udbredt folkelig opfattelse af adlen som en klasse befolket af mærkværdige, ustyrlige, upassende – eller ja, excentriske personager.

Ved foredraget præsenteres en række danske adelsmænd og godsejere, der har gjort sig bemærket ved deres afvigende karakter. Vi stifter blandt andet bekendtskab med Siegfried von Rindscheid til Herningsholm (før 1571-efter 1611), der sine fornemme silkeklædninger, sølvbeslåede stokke, prydvåben og perlestukne fløjlshuer til trods var en umanerlig grov herre, der grundløst pryglede sine tjenestefolk og brugte sin hustrus penge. Der fortælles også om den ejegode, men bizarre baron Stampe på Nysø (1794-1876), der bl.a. skrev alenlange digte, dyrkede nøgenbadning og spiste vegetarisk - en temmelig usædvanlig adfærd for en dansk adelsmand i 1800-tallet.
