---
layout: arrangement
---

Nina Koefoeds foredrag har fokus på menneskeskæbner og fortællinger fra 1700-tallets Aarhus og Østjylland, som vi får indblik i gennem den enkeltes kontakt med kongen i såkaldte supplikker. 

En supplik var et bønskrift, hvor undersåtterne bad kongen om nåde fra en idømt straf, søgte om tilladelse til at sidde i uskiftet bo, til ægteskab eller skilsmisse, til at nedsætte sig som erhvervsdrivende og meget andet.

I 1700-tallet kunne alle landets indbyggere indsende supplik til den enevældige konge, og alle supplikker til Danske Kancelli er nu blevet gjort tilgængelige online i et stort digitaliseringsprojekt fra Aarhus Universitet.

Dørene åbner kl. 18.30. Tilmelding er nødvendig på post@historisk-samfund-aarhus.dk
